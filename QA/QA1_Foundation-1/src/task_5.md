# Task 5 – Testlash prinsiplari

Quyida dasturiy ta'minotni testlashda keng qo‘llaniladigan 7 asosiy prinsip va ularning qisqacha tushuntirishi berilgan. Bu prinsiplar testlash strategiyasini to‘g‘ri qurishda, resurslarni to‘g‘ri taqsimlashda va sifatni oshirishda yordam beradi.

## 1. Testing shows presence of defects (Testlash xatolar borligini ko‘rsatadi)

Testlashning maqsadi — dasturda xatolik borligini aniqlash. Testlash mahsulotda **xatolik yo‘qligini** emas, **xatolik borligini** ko‘rsatadi. Shuning uchun testlardan o‘tgan dasturda 100% xato yo‘q deb bo‘lmaydi.

## 2. Exhaustive testing is impossible (To‘liq testlash imkonsiz)

Dasturdagi barcha holat va kombinatsiyalarni test qilish amalda mumkin emas. Shuning uchun **eng muhim funksiyalar** tanlab olinadi va ular sinovdan o‘tkaziladi.

## 3. Early testing (Testlash iloji boricha erta boshlanishi kerak)

Testlash dastlabki bosqichlardan — talablar yozilishidan boshlab boshlanishi kerak. Bu **xatoliklarni erta aniqlash** va ishlab chiqish xarajatlarini kamaytirishga yordam beradi.

## 4. Defect clustering (Xatolar ko‘pincha bir joyda to‘planadi)

Amaliyotda xatolarning asosiy qismi dastur kodining kichik bir qismida bo‘ladi. Shuning uchun testlovchilar **yuqori xavfli joylarga** ko‘proq e’tibor berishlari kerak.

## 5. Pesticide paradox (Bir xil testlar vaqt o‘tishi bilan samarasiz bo‘ladi)

Agar bir xil testlar doimiy qo‘llanilsa, ular yangi xatolarni topmay qo‘yadi. Shu sababli testlar **vaqt-vaqti bilan yangilanib**, yangi stsenariylar qo‘shilishi kerak.

## 6. Testing is context dependent (Testlash doimo kontekstga bog‘liq)

Har bir dastur har xil — masalan, mobil ilova bilan bank tizimini bir xil testlab bo‘lmaydi. Har bir loyiha uchun **mos testlash uslubi** tanlanishi kerak.

## 7. Absence-of-errors fallacy (Xato yo‘qligi — bu mahsulot yaxshi degani emas)

Agar dasturda xatolar topilmasa ham, u foydalanuvchining ehtiyojini qondirmasa, u **yaroqsiz mahsulot** bo‘lib qoladi. Shuning uchun testlash faqat xatolarni emas, **ishlab chiqilgan funksiyalar foydali ekanini** ham ko‘rsatishi kerak.

---

## Manbalar:
- ISTQB Foundation Level Syllabus
- guru99.com - [https://www.guru99.com/software-testing-seven-principles.html](https://www.guru99.com/software-testing-seven-principles.html)
- Software Testing Help - [https://www.softwaretestinghelp.com/principles-of-software-testing/](https://www.softwaretestinghelp.com/principles-of-software-testing/)